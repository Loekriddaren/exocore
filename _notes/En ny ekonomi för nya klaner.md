---
title: En ny ekonomi för nya klaner
---
Som sagt så är klaner nyckeln till makt i framtidens Sverige, och villigheten till hämnd det som gör ett kompisgäng till en klan.

Därefter måste klanen skapa en egen ekonomi. För penningen är den globala världens demon, och det går inte att skapa något nytt i dess klor.

En klan bör göra sig av med alla pengar dess medlemmar tjänar. Pengar är lurendrejeri, och klanen bör bara se dem som en möjlighet att lura till sig saker av riktigt värde. Marker, maskiner, butiker, tjänster – pengar ska gå till saker som ger klanen en verklig produktion.

Klanens medlemmar ska kunna förlita sig på varandra, och inom klanen är bara byteshandel tillåtet. Vissa arbetar på den globala marknaden för att köpa nödvändigheter, vissa odlar och producerar, andra är hämnare och kämpar – och inom klanen vägs detta mot varandra.

Att vara självförsörjande på egen hand är nästintill omöjligt. Du kan inte leva i samklang med naturen, tjäna pengar och ta en smäll för din frihet på samma gång. Men en klan där alla gör en av dessa saker – där är det mycket möjligt att skapa något ingen kan ta ifrån dig.

Att försörja sin klan, att se dess tillgångar som resurser för en liten nation i krig – det skulle genast tvinga oss att släppa de flesta av modernitetens sjukdomar. Klanen kan inte bygga en ny telefon, men den kan ge dig mark, ett arbete, ett syfte, och plats för en familj.

Till resten av samhället håller klanen låg profil. Det finns inget parti att propagera för, inga åsikter att ta en smäll för. Det finns bara klanens expansion. Klanen behöver inte avslöja sin försörjning, eller sina uppgörelser. Det enda viktiga är att vinna mark.

Egentligen gör jag som konstnär fel. Folk utanför våra kretsar behöver inte veta vem jag är, och att sälja målningar eller böcker till er är bara att göda Mammon med tid och pengar som kunde gått till att bryta sig ut. Jag borde bara måla gåvor – till min och andras klaner.

Men det finns ännu inga klaner, och därför får jag sona mitt konstnärskap genom att försöka inspirera till klaner. Måla som en gåva till de klaner som komma skall. Men min riktiga uppgift delar jag med er – att faktiskt försöka skapa en klan, en ny framtid bland ruiner.
