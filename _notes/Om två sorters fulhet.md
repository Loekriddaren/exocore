---
title: Om två sorters fulhet
---
Det finns två sorters fulhet. Fulhet som avskyr livet, och fulhet som är ett resultat av livet självt – av att vi inte är grekiska statyer i himlen, utan dödliga, begränsade och krokiga människor. Denna livets fulhet är inte skönhetens fiende, utan dess fulländning.

Andra har redan postat tusen bilder på den sortens fulhet som hatar livet – hur de som vill förgöra skönhet även är frånstötande till sitt yttre. Mycket mer intressant är den fulhet som älskar livet. Hur vanliga människor, trots sin fulhet, kan utstråla värme och behag.

Det handlar om kärlek till livet. Att inte bara älska den ideala skönheten, utan även den enskilda människan – inte trots att hon avviker från idealet, utan just därför att denna krokiga kropp är hennes, och ingen annans. Sann kärlek är att även älska det fula i människor.

Omvänt så är en vacker person frånstötande om hon hatar det krokiga. Om hon inte kan älska allt. Många i högern är frånstötande trots att de älskar skönhet, trots att de formar sig själva efter dess ideal – för de spottar på livets fulhet, och därmed hatar de livet självt.

Vi vet att sjuka vänstermänniskor hatar friska kroppar därför att de hatar livet självt. Men har ni frågat er varför vanligt folk tycker högerns kroppsbyggare och idealister är frånstötande? Hur de kan äcklas av vår skönhet, medan de gärna tittar på andra vackra människor?

Vanliga, friska människor tänker inte på ideologi – inte tillräckligt för att hata skönhet i alla fall. Vanligt folk går på instinkt, och om de gör sig lustiga över högerns “kämpar” så är något allvarligt fel på oss, som inte går att skylla på att vi har "fel" ideologi.

Problemet är att högern är fixerad vid renhet. Att man inte kan älska sitt folk, trots dess fulhet. Att man älskar en abstrakt idé om folkets renhet, men kallar våra blodsfränder degenererade för minsta sak. Det är inte sann kärlek till livet, och folket känner det direkt.