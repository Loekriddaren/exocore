---
title: Ha kul på Halloween
---
Den värsta sortens traditionella är de som klagar på att våra högtider inte har någon mening längre. Vi lever i Kali Yuga, gudarna har lämnat oss – men desto viktigare att bejaka de få band som fortfarande knyter samman familj, vänner och folk. Oavsett hur löjliga de är.

Lika illa är de som låtsas att högtiderna har större mening än de har. Å ena sidan har vi tråkmånsen som kallar Halloween amerikanskt skräp, å andra sidan rollspelaren som låtsas att det är en obruten, hednisk ritual. Men för vårt folk är det en högtid för att karva pumpor.

Andlighet i vår mörka tidsålder är att bygga på det som finns. Man är inte smart om man tycker karvade pumpor är otillräckligt – man är bara oförmögen att spela med den hand ödet gett oss. Man överger sitt faktiska folk, till förmån för en fantasi om vad folket borde vara.

Familjen som karvar en lykta tillsammans, höstnatten som lyser upp bakom pumpans flin – likt en demon som slutit fred med folket för en natt. Barnen som leker med hans mantel och masker. Ungdomen som tjuvar på hans brännvin, och dansar gömda i natten till hans sång.

Om du inte ser något värde i detta enkla skådespel, om du inte kan knyta an till folkets lek i hösten, så är du andligt död. Vem bryr sig om gamla böcker, hur arierna förr offrade till sina förfäder – du har förfäderna framför dig, i barnen som fortfarande älskar hösten.

