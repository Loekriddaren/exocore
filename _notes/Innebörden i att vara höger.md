---
title: Innebörden i att vara höger
---
Jag är inte höger i bemärkelsen att jag tror på auktoritet, seder eller moral i sig. Vi lever i en sönderslagen värld, och en auktoritär rörelse skulle bara låtsas. Jag är höger i det att jag tror på vårt blod. Och blodet måste slå rot i sin tids mylla för att blomma.

Jag tror inte på militarism, partier eller politiska visioner. Allt detta kräver en folkgemenskap som inte längre finns, ett öde som väntar på en ledare. Vår tids heroism kommer finnas utanför staten – hos rövarband och småfurstar, fria bröder som bygger sin egen framtid.

Jag tror inte på kyrkor, samfund eller läror. Tradition är bara en skugga och abstraktion, när gudar inte längre vandrar ibland oss. Jag lyssnar inte på folk som pratar om Oden – jag väntar på Oden själv. På uråldrigt blod som vaknar i ungdomens hjärta, en Sol född på nytt.

Jag tror inte på sexuell renhet eller tradfruar. Natten är erotisk, och så även en mörk tidsålder. Det enda viktiga är att kunna bygga en vacker och offervillig kärlek tillsammans. Och ju mer ensam och vild världen blir, desto viktigare att ens kvinna också är ens like.

Och jag tror inte på kulturarv eller historia. Jag vet att ursprunget till allt våra förfäder skapade är vårt blod – jag lever inte för skapelser som dött, utan för vad blodet kan skapa imorgon. Jag tror på riktiga konstnärer, som hugger sanning på nytt ur sin samtids sten.

