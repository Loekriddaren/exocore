---
title: Politisk drip
---
Folk kommer inte börja gilla den nationella rörelsen bara dess företrädare gymmar och klär sig bra, så länge de tycker rörelsen i sig är frånstötande. 

Du kan vara vältränad och framgångsrik utan att vara nationell – nationalism måste kunna erbjuda något ingen annan har.

Människan är självisk, hon kommer inte gå med i något som inte förhöjer hennes eget liv. Hon kommer inte följa någon bara för att den är snygg, om hon kan bli lika snygg på egen hand. Hon kommer inte offra sig själv, såvida hon inte blir erbjuden något ännu vackrare.

Det är vad jag menar när jag säger att drip är viktigare än physique – att rörelsen i sig måste vara något attraktivt att klä sig i. Att nationalism måste kunna erbjuda en stil, en attityd och en estetik med sin världsbild, som överträffar dagens mode på dess egen spelplan.

Men i dagsläget är nationalism tvärtom – ett gammalt och unket plagg, från en tid som gått förlorad. Alla vet intuitivt att det gamla Sverige har dött – varför skulle man då svepa en förlorares kultur kring sin kropp, om en snygg kropp redan kan existera inom moderniteten?

Det är därför jag hela tiden pratar om något nytt – nya konstnärer, nya kläder, nya byggen, nya gemenskaper, nya strider. Nationalism måste vara en helt ny värld, något oberoende av systemet, något konkret och åtråvärt som förhöjer livet direkt man klär sig i dess färger.